Referaatti Eero-Veikko Laineen opinnäytetyöstä Johtaminen perinteisissä ja ketterissä ohjelmistoprojekteissa:

Ohjelmistoprojekti määritellään opinnäytetyössä sellaiseksi projektiksi, jolla on ennalta
määritelty tavoite, rakenne on väliaikainen, sillä on budjetti ja siinä työskentelevät ennalta
määritellyt henkilöt. Projektia tulee hallita ja tärkeitä projektinhallintaan sisältyviä tehtäviä
suunnittelu, organisointi, ohjaus ja resurssien hallinta.
Perinteisissä projekteissa tehtävää hoitaa projektipäällikkö, joka muodostaa strategian ja
näkemyksen projektista. Projektipäälliköllä on käytössään erilaisia työkaluja mm.
kustannusanalyyseihin, aikataulutukseen ja tavoitteiden asettamiseen. Projektipäälliköltä
vaaditaan hyviä vuorovaikutustaitoja ja he työskentelevät asiakasrajapinnassa.
Tiimirakenteita ovat pääohjelmajohtoinen tiimi, missä vastuussa on pääohjelmoitsija. Toinen
tiimi rakenne on ’egoton’ projektitiimi, missä valta on hajautettu tiimi jäsenille.
Ketterissä ohjelmistoprojekteissa johtaminen on kollektiivinen prosessi, johon koko tiimin
halutaan osallistuvan. Ketterässä kommunikointi on tärkeässä roolissa ja asiakkaiden
halutaan osallistuvan kehitykseen. Ketterien ohjelmistoprojektien yhteydessä on
kyseenalaistettu projektipäällikön roolia ja projektipäällikön rooli nähdään esteiden
poistajana ja yhteisten sääntöjen noudattamisen valvojana. Scrum -menetelmässä
projektipäällikön roolia vastaa suurin piirtein Scrum Master. Ketterissä menetelmissä tiimit
ovat itseohjautuvia tai itseorganisoituvia tiimejä.


