Ohjelmistoprojektissa scrum-menetelmässä sprintin päätteeksi pidetään retrospektiivi.
Retrospektiivin pitämiseen on useita tekniikoita. Tässä yhteydessä esitellään kaksi, Glad, Sad, Mad -tekniikka ja Start, Stop, 
Continue, More, Less Wheel -tekniikka.

Glad, Sad, Mad -tekniikassa jokainen projektin jäsen listaa kolmeen kategoriaan havaitsemansa asiat sprintin aikana,
esimerkiksi muistilapuille muistiin. Ne asiat, jotka olivat hyvin, ne asiat, jotka olivat huonosti ja ne asiat, jotka tekivät 
ns. ’hulluksi’. Tämän jälkeen jokainen projektin jäsen kertoo ja käy läpi havaitut asiat, jotka ryhmitellään kolmeen kategoriaan
 ’Glad, ’Sad’, ’Mad’. Tämän jälkeen äänestetään, minkä ryhmän asioista keskustellaan tarkemmin. Scrummaster johtaa keskustelua 
äänestysjärjestyksessä.

Start, Stop, Continue, More, Less Wheel -tekniikassa keskustellaan sprintin aikana havaituista asioista sen mukaisesti,
mitä tulisi alkaa tehdä, minkä asian tekeminen pitäisi lopettaa, minkä asian tekemistä tulisi jatkaa ja mitä asiaa tulisi tehdä 
enemmän ja mitä vähemmän. Asiat jaotellaan ja laitetaan esille vastaavasti viiteen osaan jaettuun ympyrään havainnollistamaan 
tilannetta. Keskustelua johtava henkilö auttaa kommenttien keräämisessä ja kategorisoimisessa. Lopuksi päätetään 
toimenpiteistä yhdessä.

